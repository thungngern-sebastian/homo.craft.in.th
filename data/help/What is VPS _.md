{"title":"VPS \u0e04\u0e37\u0e2d\u0e2d\u0e30\u0e44\u0e23","icon":"fas fa-server","date":"2021-09-03 20:30:19"}//START_HERE//##### vps คือการใช้งาน server ในรูปแบบเสมือน ใช้งานได้คุ้มค่า# vps คือการใช้งาน server ในรูปแบบเสมือน ใช้งานได้คุ้มค่า
VPS เป็นบริการ ที่ย่อมาจากคำว่า Virtual Private Server เป็นบริการการเช่า server อีกรูปแบบที่เป็นที่นิยม หลักการทำงานของ vps คือสร้างเซิร์ฟเวอร์ส่วนตัวจำลอง หรือจะเรียกว่าเซิร์ฟเวอร์ส่วนตัวเสมือนด้วยซอฟต์แวร์ เพื่อให้เกิด server หลายตัว แล้วแยกกันไปใช้งานแบบอิสระสามารถลงโปรแกรมและให้บริการที่ต่างกันไปได้ มีหมายเลขไอพีแอดเดรส (IP Address) ที่แยกเป็นอิสระ ไม่ต้องไปแชร์ร่วมกับผู้ใช้บริการอื่น ปลอดภัยสำหรับธุรกิจอีคอมเมิร์ซที่มีการจัดการเรื่องการเงินเข้ามาเกี่ยวข้อง ทำให้เกิดใช้งานที่ยืดหยุ่นมาก ไม่จำเป็นต้องลงทุนด้าน Hardware ในขนาดใหญ่ เริ่มต้นด้วยประสิทธิภาพตามความต้องการ เมื่อมีความต้องการเพิ่มก็สามารถแจ้งผู้ให้บริการเพื่อเพิ่มขนาดของ server ได้
การสร้าง server เสมือนของ vps คือการทำให้ผู้ใช้บริการสามารถมีพื้นที่และการจัดการ server ได้ด้วยตัวเองในราคาไม่แพง ลองมาดูว่าการให้บริการของ vps มีจุดเด่นที่น่าสนใจอะไรบ้าง
#### จุดเด่น
ถ้าเปรียบเทียบ vps กับ shared server ถือว่า vps มีประสิทธิภาพสูงกว่า ด้วยแบ่งทรัพยากรการใช้งานชัดเจนให้กับผู้รับบริการแต่ละราย เมื่อเกิดปัญหาการใช้งานของผู้ใช้บริการรายใดรายหนึ่ง ของ shared server ผู้ใช้บริการอื่นจะมีผลกระทบไปด้วย แต่ของ vps จะไม่พบปัญหานี้
#### ข้อดี
1.มีอิสระในการติดตั้งโปรแกรมในการทำงาน shared server จะไม่สามารถทำแบบนี้ได้ ผู้ใช้บริการทุกคนใน server จะต้องใช้โปรแกรมเดียวกัน

2.มีความเร็วในการใช้งานสูงกว่า ด้วยการส่งข้อมูลของ vps คือจะมี IP Address แยกเป็นอิสระ จึงมีความเร็วในการรับส่ง ข้อมูลตามที่ผู้ให้บริการจัดสรรให้

3.มีความเป็นส่วนตัวสูง สามารถใช้บริการได้ด้วยความมั่นใจ ว่าข้อมูลจะมีความปลอดภัย จึงจะใช้เป็นพื้นที่ของ file server และ Backup server ได้

4.มีความปลอดภัยสูง จากการที่สามารถติดตั้งระบบการป้องกันความปลอดภัยแยกต่างหากจากผู้ใช้บริการรายอื่นได้ ซึ่งช่วยลดความเสี่ยงจากการที่ผู้ใช้บริการอื่นถูกโจมตี แล้วจะส่งผลกระทบมายังระบบงานของเราได้


